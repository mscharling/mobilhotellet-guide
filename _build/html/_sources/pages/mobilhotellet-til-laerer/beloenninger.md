
# Belønninger

Når eleverne er tjekket ind på Mobilhotellet, optjener de point, der sammen med resten af klassen kan bruges på belønninger, som I i fællesskab bestemmer.

Når du som lærer opretter en belønning, skal du angive en titel, samt antal point eller antal dage. Hvis du angiver antal point, justeres antal dage tilsvarende og vice versa. Dette er gjort, så du kan se, hvor lang tid eleverne kan forvente at skulle bruge for at indløse belønningen. Du skal også vælge en emoji, der passer godt til belønningen. Du kan altid ændre disse indstillinger for belønningerne.

Klassens belønninger vil blive låst op til indløsning, når klassens samlede antal point er større end belønningens pointkrav.

Det samlede antal point for klassen falder svarende til belønningens pointkrav, når denne indløses. Måden, pointene trækkes fra eleverne, er vægtet i forhold til, hvor mange point de bidrager med til det samlede antal point for klassen. 


```{figure} beloenninger.png
---
align: center
name: beloenninger
---
```