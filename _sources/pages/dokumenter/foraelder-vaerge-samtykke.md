# Indsamling af forælder/værge-samtykke

Inden du indsamler samtykke fra forældre/værger til installering af Mobilhotellet på børnenes mobiltelefoner, så undersøg jeres skoles regler og retningslinjer på dette område. At Mobilhotellet installeres på børnenes mobiltelefoner er i fuld forlængelse af politikken Bring Your Own Device (BYOD).

Hvis jeres skole ønsker at få et skriftligt samtykke til installering af Mobilhotellet på børnenes mobiltelefoner fra forældre/værger, så kan du benytte dig af nedenstående blanket lavet med Google Analyse. Du anmoder om adgang til blanketten gennem din mail. Vi anbefaler, at du bruger din arbejdsmail. 

<center> <a href="https://docs.google.com/forms/d/1kIC_NKol-xHzi9wmcKmTjdfBuJJMbqLXEx5klpkcFxQ">Anmod om adgang til blanketten</a>.</center><br>

Når du har fået adgang til blanketten, kopierer du den over på din egen Google-konto. På den måde sikrer du dig, at vi bag Mobilhotellet ikke får de indsamlede oplysninger. Dernæst retter du i blanket-teksten fra **[SKOLE]** til din skoles navn. 

Til udsendelse af blanketten til de klasser, der ønsker at anvende Mobilhotellet, kan følgende udkast til en mail sendes til klasserne:

````{card} Ny mobilhåndteringsløsning med Mobilhotellet
Kære alle i **[KLASSER]**,

Vores skole ønsker at afprøve og/eller implementere en ny løsning til håndtering af børnenes mobiltelefoner. I den forbindelse ønsker vi at prøve og/eller indføre løsningen i **[KLASSER]**.

**Mobilhotellet** <br>
Løsningen hedder Mobilhotellet og er en app til elevernes mobiltelefoner. Når eleverne er på skolens område, kan de tjekke ind på Mobilhotellet og som klasse optjene point til belønninger, som vi i fællesskab kan bestemme. Vi får adgang til en online portal, hvor vi kan se hvilke elever, der er tjekket ind, men også hvilke elever, der tjekker ud i løbet af dagen. Det smarte er, at når eleverne lukker eller minimerer appen på deres telefoner, så kan vi se det på portalen. Vi kan ikke se, hvad de laver med telefonerne, bare at de har lukket Mobilhotellet.

På den måde kan vi få en samtale op og køre omkring, hvordan mobiltelefonerne benyttes og skal benyttes.

Mobilhotellet giver muligheden for at øge det sociale samvær og koncentrationen og nærværen i klassetimerne, samt booste den digitale deltagelseskompetence og forståelse for håndtering af den moderne teknologi, som vi har til rådighed i dag. Vi slipper også for de kontroverser og den spildtid, der kan være i forbindelse med den nuværende mobilhåndtering.

Vi synes, at det kunne være spændende at prøve og/eller indføre løsningen for en stund, da den kan skabe nogle nye snakke omkring mobilbrug og -håndtering.

I kan læse meget mere omkring løsningen og den videnskabelige begrundelse for dens skabelse på [mobilhotellet.dk](https://mobilhotellet.dk).

**Må de være med?** <br>
For at være sikker på, at eleverne må deltage i testperioden med Mobilhotellet, har vi fået følgende blanket, som I bedes udfylde. Det er kun os (skolen), der modtager besvarelserne.<br>
**[LINK TIL BLANKET]**
<br>

Vi håber, at I har lyst til at være med til at teste og/eller bruge den nye løsning.
<br>

Med venlig hilsen, <br>
**[NAVN]**

````



